**Условие:**

Пред учените от Магаданския университет на Откривателите, Мислителите и Гадателите (ОМГ) възникнал следният проблем: Дадено е множество от **M**, 2 <= **М** <= 2752006, цели числа по-големи от 0 и по-малки от 52006. От него могат да се "пораждат" различни подредици. Учените разглеждали само редици, които съдържат точно **N**, 2 <= **N** <= 52006, елемента, подредени в нарастващ ред и такива, че разликата между всеки два съседни елемента в редицата е винаги **K**, 0 < **K** < **N**. Учените се интересуват какъв е броят на различните редици, които могат да се "породят" от даденото множество. Помогнете им като съставите програма **SEQ**, която по зададени **N**, **K** и множество от **M** числа, намира броя на различните "породени" от него редици, такива че да удовлетворяват горното условие. На първия ред на стандартния вход са зададени числата **M**, **N** и **K**, a на втория - елементите на множеството, разделени с интервали. Възможно е някои от елементите да се повтарят във входните данни. Програмата трябва да изведе на единствения ред на стандартния изход търсения брой на възможните редици.

**Вход #1:**
	
	9 2 2
	5 2 7 1 3 3 4 5 1

**Изход #1:**

	4
