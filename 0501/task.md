**Условие:**

В една област решили да асфалтират пътищата. За целта се наложило да измерят дължините на всички съществуващи пътища. За да запишат резултатите от измерването по-кратко, номерирали градовете с цели числа от 1 до **N**, **N** < 10000. След това, всички резултати били записани по следния начин: за всеки път между две селища се означавал с три числа - номерът на първото селище, номерът на второто селище и дължината на пътя между тях. При това се приема, че пътят между две селища е единствен, независимо от това кое от тях е избрано за първо и кое за второ. За да може всяко селище да даде своя принос при асфалтирането, било взето решение, пътят между две селища да се раздели на две и всяко кметство да асфалтира своята половина. Освен това, тъй като на кметовете не им се смятало с дробни числа, за свое улеснение те решили, че ако между две селища дължината на пътя е нечетно число, то селището с по-малък номер ще асфалтира по-дългата част, получена при разделяне на пътя на две приблизително еднакви части с цели дължини. Например, ако пътят между селището с номер 3 и селището с номер 2 има дължина 9 км, селището с номер 2 ще асфалтира 5 км от него, а селището с номер 3 - 4 км. Областната управа решила да подпомогне селището, на което ще се падне да асфалтира най-много километри. За целта ви възлага да напишете програма **ROADS**, която по данните от проведеното измерване определя селището, което трябва да се подпомогне. На първия ред на стандартния вход са зададени две цели числа **N** и **М**, броят на селищата и броят на всички пътища в областта, съответно. Следват **M** реда, на всеки от които са зададени три цели числа, описващи поредния път между две селища, като първото от тях е номерът на първото селище, второто е номерът на второто селище, а третото - дължината на пътя в километри. Двата края на всеки път винаги са различни селища. Програмата трябва да изведе на първия ред на стандартния изход селището, което ще трябва да асфалтира най-много километри път, а на втория ред количеството километри, които трябва да асфалтира. Ако има няколко селища с един и същ най-голям брой километри, програмата трябва да изведе на първия ред всички такива селища във възходящ ред на номерата им, разделени с интервал. 

**Ограничения:**

2 <= **N** <= **M** <= 100000, дължината на пътя между две селища е не повече от 500000 км.

**Вход #1:**
	
	5 8
	1 3 8
	4 1 5
	4 5 19
	2 4 11
	3 2 18
	1 5 10
	5 3 9
	2 1 4

**Изход #1:**

	3 5
	18
