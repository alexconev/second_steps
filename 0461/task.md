**Условие:**

Да се състави програма **COMP2**, която въвежда от клавиатурата цяло положително число **n**, 3 <= **n** <= 25 - броя на състезателите в едно състезание, а след това и резултатите на всеки един от тях. Всеки резултат представлява цяло положително число, не по-голямо от 999. Когато резултатът е допълнен отпред с водещи нули до трицифрено число, всяка една от цифрите описва резултата от пореден кръг в състезанието. Например, числото 1, записано като 001, означава, че състезателят е имал 0 точки на първите два кръга и 1 на третия. А числото 165 означава, че на първи кръг е имал 1 точка, на втори - 6, а на трети - 5. Програмата трябва да изведе на екрана преобразуваните резултати на всички състезатели, като всеки един резултат се замести със сумата на точките от трите кръга.

**Вход #1:**
	
	10
	2 13 14 222 90 109 100 888 444 11

**Изход #1:**

	2 4 5 6 9 10 1 24 12 2