**Условие:**

За лятната школа на младите състезатели по информатика на Китай отначало било решено във всяка от възрастовите групи D и E да бъдат допуснати по **k** ученика. Затова *m*-те кандидата от група D и *n*-те кандидата от група Е били подредени в намаляващ ред на броя на точките, спечелени от няколко предишни състезания, и така били определени участниците в школата. В последния момент обаче било решено нещо друго: да се допуснат общо *2k* ученика от двете групи - най-добрите *k* момчета от двете групи и най-добрите *k* момичета от двете групи, като критерият е отново събраният от един ученик/ученичка до момента брой точки, независимо в коя възрастова група е. Ако броят на момчетата или момичетата е по-малък от *k*, тогава непопълнените места да се дадат на най-добрите недопуснати до момента ученици от другия пол. Напишете програма **SCHOOL**, която намира какъв брой точки ще са необходими за да бъде включено в школата едно момче и какъв -  за да бъде включено едно момиче. На първия ред на стандартния вход са зададени **n**, **m** и **k**, 5 < **m** < 10000, 5 < **n** < 10000, 9 < **2k** < **m** + **n**, разделени с по един интервал. На втория ред са зададени точките и пола на кандидатите от едната група, а на третия - точките и пола на кандидатите от другата група. За всеки кандидат първо е посочен броят на точките, след това полът (**B** - за момче и **G** - за момиче), като всеки две последователни данни са разделени с по един интервал. Точките на всеки от кандидатите са положително цяло число, не надхвърлящо 1000. Програмата трябва да изведе на един ред на стандартния изход броя на точките, необходими за участие в школата, за момчета и момичета, съответно.

**Вход #1:**
	
	7 10 6
	280 G 200 B 200 B 102 G 58 B 47 B 32 B 300 B 289 B 211 G 200 G 190 B 170 B 105 G 102 B 78 B 44 B

**Изход #1:**

	102 102
