**Условие:**

В книжарницата са доставени **N** книги. Всяка книга е обозначена с уникален код **К** - цяло положително число. Собственикът на книжарницата е суеверен човек и смята, че продажбите ще бъдат по-големи, ако изпълни следното правило при подредбата на книгите: първо се подреждат книгите, чиято сума от цифрите на кода е четно число, в нарастващ ред на произведението на цифрите в кода. След това се нареждат книгите, чиято сума от цифрите на кода е нечетно число, в намаляващ ред на произведението на цифрите в кода. Ако два кода имат равно произведение на цифрите си, по-рано в подредбата трябва да бъде по-малкият. Напишете програма **BOOKS**, която подрежда кодовете на доставените книги според изискванията на собственика. На първия ред на стандартния вход е зададено число **N** - броят на доставените книги, а на следващия **N**-те кода. На един ред на стандартния изход програмата трябва да изведе кодовете на книгите, подредени според изискванията и раздеени с по един интервал. **Ограничения:** 1 < **N** < 30, 0 < **K** < 2000.

**Вход #1:**
	
	4
	22 23 45 33

**Изход #1:**

	22 33 45 23
